Μια βουτιά στην Καλλιθέα

Η Καλλιθέα είναι η παραλία όπου συγκεντρώνονται καθημερινά οι περισσότεροι ντόπιοι. Ο λόγος που την καθιστά τόσο πολυσύχναστη είναι αφενός
η μικρή απόσταση που τη χωρίζει από το κέντρο της Ρόδου, και αφετέρου η αίγλη των εκπληκτικών Λουτρών, τα οποία χτίστηκαν από τους Ιταλούς και δεν λειτουργούν πλέον.
Πόλο έλξης αποτελεί η προφανής απόλαυση των μεζέδων, η γοητεία των μικρών ορμών και κολπίσκων με τους σκαλισμένους βράχους και τα πράσινα καθαρά νερά.
Τις περιόδους που δεν υπάρχει υψηλή τουριστική κίνηση, είναι ένα από τα αγαπημένα στέκια των ντόπιων για μια γρήγορη βουτιά στη θάλασσα.
Παρόλα αυτά, δεν θα πρέπει να τη συγχέουμε με τη μικρή παραλία κάτω από τα Λουτρά, την οποία επισκέπτονται καθημερινά πολλοί τουρίστες
που έρχονται με μικρά πλοία από τη Ρόδο για να θαυμάσουν τις εκπληκτικές εγκαταστάσεις των Λουτρών. Η αποκατάσταση των Λουτρών είναι σε εξέλιξη.
Μόλις επισκεφθείτε τα Λουτρά, κατευθυνθείτε προς το Φαληράκι και στρίψτε αριστερά στον πρώτο χωματόδρομο. Έπειτα, ακολουθώντας τις πινακίδες θα βρείτε
διάφορα μικρά κουτούκια της περιοχής και στη συνέχεια θα φτάσετε με μια σειρά από πευκώδεις και βραχώδεις παραλίες και κόλπους. Θα πρέπει να είστε προσεκτικοί,
καθώς τα νερά είναι βαθιά και απαιτούνται κολυμβητικές ικανότητες. Σε αυτό το μέρος αναφέρονται οι ντόπιοι όταν λένε ‘’Πάμε να κολυμπήσουμε στην Καλλιθέα’’.
Κάθε ένας από αυτούς τους κολπίσκους έχει ενοικιαζόμενες ξαπλώστρες και το δικό του μικρό εστιατόριο, το οποίο καθορίζει το όνομα της παραλίας