Μια βουτιά στην Τσαμπίκα

Η Τσαμπίκα είναι μια από τις πιο όμορφες παραλίες της Ρόδου, με μια ατέλειωτη αμμουδιά χρυσής ψιλής άμμου. Δεκάδες πολύχρωμα σημαιάκια κάνουν 
τα διάφορα εστιατόρια και αθλητικά κέντρα της παραλίας να ξεχωρίζουν. Πέρα από αυτά και από ένα παντοπωλείο δίπλα στη στάση του λεωφορείου, 
δεν υπάρχει απολύτως τίποτε άλλο εδώ. Μόνο πλήθη παραθεριστών όλων των ηλικιών και των εθνικοτήτων, που επιθυμούν να κολυμπήσουν στα πράσινα, 
καθαρά και κρυστάλλινα νερά και να θαυμάσουν τον επιβλητικό βράχο του Μοναστηριού της Παναγίας Τσαμπίκας, από το οποίο πήρε το όνομα της η παραλία. 
Η Παναγία η Τσαμπίκα θεωρείται θαυματουργή, κυρίως για τις γυναίκες που δεν μπορούν να τεκνοποιήσουν. Πολλές γυναίκες προσεύχονται στην Παναγία Τσαμπίκα 
και εάν εισακουσθούν οι προσευχές τους δίνουν στο παιδί τους το όνομα της Παναγίας.