Μια βουτιά στην Άντονι Κουίν

Σε αυτή την παραλία συναντά κανείς φυσικό λεπτό βοτσαλάκι, ιδανικό για να ξαπλώνει κανείς και να λιάζετε στον ήλιο, πεύκα που ακουμπούν στην ακροθαλασσιά 
και σμαραγδένια νερά. Θα σκεφτόταν κανείς ότι ο Άντονι Κουίν είχε άψογο γούστο όταν μαγεύτηκε από αυτόν τον μικροσκοπικό κόλπο. Η παραλία είναι σήμερα γνωστή 
με το όνομα του ηθοποιού, καθώς αγόρασε αυτό το τμήμα του νησιού όταν γύριζε τη ταινία «Τα Κανόνια του Ναβαρόνε». Το βαθύ πράσινο χρώμα των νερών 
οφείλεται στην πράσινη βλάστηση που περιβάλλει την παραλία. Είναι μια από τις ομορφότερες παραλίες της Ρόδου. Είναι πιο δημοφιλής στους νεότερους – ιδιαίτερα 
στους Ιταλούς – καθώς τα κοφτερά της βράχια εντός και εκτός της παραλίας δεν ενδείκνυνται για οικογένειες με μικρά παιδιά ή για ανθρώπους πιο προχωρημένης ηλικίας. 
Οι περισσότεροι λουόμενοι επισκέπτονται την παραλία κατά τον Ιούλιο και τον Αύγουστο, λόγω των πολύ παγωμένων νερών κατά τους υπόλοιπους μήνες. 
Το πιο ωραίο σημείο είναι ο βράχος που βρίσκεται ακριβώς στο κέντρο της παραλίας, ο οποίος χωράει μόνο λίγες ξαπλώστρες. 
Στην κορυφή των βράχων μπορεί κανείς να βρει μια καντίνα και έναν τηλεφωνικό θάλαμο.