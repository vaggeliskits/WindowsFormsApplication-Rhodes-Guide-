Μια βουτιά στο Φαληράκι

Σε απόσταση 5 χιλιομέτρων βρίσκεται το Φαληράκι, η πιο δημοφιλής και οργανωμένη παραλία της Ρόδου. Το Φαληράκι είναι σαν ένα ατέλειωτο καρναβάλι
ενός μεγάλου και πολυεθνικού πλήθους που αναζητά συνεχώς τη χαρά και τη διασκέδαση. Το πρωί στην διάσημη παραλία με τις ριγέ ομπρέλες και το βράδυ
στα στενά δρομάκια με τα λαμπερά φώτα και το δυνατό θόρυβο. Εδώ κανείς μπορεί να βρει ό,τι ζητά, θαλάσσια αθλήματα, καφετέριες, νυχτερινά μαγαζιά, εστιατόρια,
bungee-jumping, καταστήματα για ψώνια και πολλά άλλα. Στο εντυπωσιακό Waterpark στο Φαληράκι, στο μεγαλύτερο θαλάσσιο πάρκο ψυχαγωγίας στην Ευρώπη, 
μπορεί κανείς να απολαύσει τις νεροτσουλήθρες, το ήσυχο ποταμάκι για τα παιδιά, την τσουλήθρα «Μαύρη Τρύπα», την τσουλήθρα καμικάζι, την τεράστια τσουλήθρα 
(περίπου 140 μέτρα μήκος), την τεράστια πισίνα με κύματα, το aqua-gym, την καφετέρια και πολλά πολλά άλλα. Ένα τμήμα του πάρκου είναι ειδικά διαμορφωμένο για παιδιά. 
Τριανταπέντε εκπαιδευμένοι και διαπιστευμένοι ναυαγοσώστες εγγυώνται την ασφάλεια των επισκεπτών.